---
layout: post
comments: true
hero_height: is-small
title:  "Protesta tramite altri mezzi: la legittimazione dei banditi"
date:   2020-06-12
categories: social banditry
description: "L'effetto dell'efficacia politica e rabbia sul supporto per i banditi sociali"
image: 'https://gatravaglino.github.io/img/banditry/anon.jpg'
published: false
canonical_url: https://gatravaglino.github.io/banditry/2020-06-12-protest-bandits.markdown.html
---
[Maria Heering](https://www.kent.ac.uk/psychology/people/328/www.kent.ac.uk/psychology/people/328/heering-maria), [Dominic Abrams](https://www.kent.ac.uk/psychology/people/212/www.kent.ac.uk/psychology/people/212/abrams-dominic) ed io abbiamo recentemente pubblicato un nuovo studio sulla rivista 'Group Processes & Intergroup Relations', intitolato **‘If They Don’t Listen to Us, they Deserve It’: The Effect of External Efficacy and Anger on the Perceived Legitimacy of Hacking**. Il testo completo dello studio (in inglese) è disponibile [qui](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf). Lo studio descrive i risultati di due esperimenti che indagano le cause *psicologiche* della legittimizzazione delle azioni degli **hackers**. 

*You can download the full text of the article in English [here](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf).* 

Questo è un articolo che ritengo sia particolarmente importante. È il primo terminato e pubblicato con la mia dottoranda. Ed è il primo a fornire delle evidenze sperimentali per una nuova teoria che ho introdotto nel 2017, chiamata ['Social bandity framework'](https://journals.sagepub.com/doi/full/10.1177/1368430217722037) (*teoria del banditismo sociale*).

## Il banditismo sociale: protesta tramite altri mezzi

Per esperimere dissenso contro le ingiustizie le persone possono utilizzare vari metodi, tra cui scendere in piazza, votare, o firmare petizioni. Queste attività hanno, tuttavia, un **costo**, in termini di tempo e risorse culturali e materiali. Le persone tendono a prendere parte a queste attività quando ritengono di essere ascoltate dal sistema, e di riuscire a generare cambiamento.

Cosa succede quando le persone ritengono di non essere ascoltate dal sistema, di non aver alcun modo di esprimere le proprie rimostranze? 

Esistono varie risposte a questa domanda. La radicalizzazione e la violenza possono essere una conseguenza della mancanza di voce politica. Quando gli individui ritengono di non aver alcun modo per essere ascoltati e cambiare le cose, essi possono vedere nella violenza l'unica strada rimasta. Al polo opposto c'è la passività. Gli individui possono concludere che sia inutile fare qualsiasi cosa.




***
- Img: Photo by [Tarik Haiga](https://unsplash.com/@tar1k) on [Unsplash](https://unsplash.com)
- Grafici prodotti usando R and ggplot2
