---
layout: post
comments: true
hero_height: is-small
title:  "Protesta tramite altri mezzi: la 
ittimazione dei banditi"
date:   2020-06-12
categories: social banditry
description: "L'effetto dell'efficacia politica e rabbia sul supporto per i banditi sociali"
image: 'https://gatravaglino.github.io/img/banditry/anon.jpg'
published: false
canonical_url: https://gatravaglino.github.io/banditry/2020-06-12-protest-bandits.markdown.html
---
Nel Dicembre 2019, il collettivo di hackers Anonymous Italia colpisce le piattorme informatiche di alcuni atenei Italiani, pubblicando i dati personali sulla rete. I dati includono ID, emails, passaporti, password e qualifiche di docenti e studenti. Il gesto viene rivendicato dal collettivo, ed è una denuncia per la scarsa sicurezza delle piattaforme che custodiscono i dati.

Hanno fatto bene? Hanno sbagliato? Ecco un paio di risposte dal loro blog:

> > Condividere le password degli studenti vuol dire danneggiarli, non aiutarli. Che cazzo di colpa ha un dottorando se le università non riescono a difendersi da attacchi così ridicoli? Perché devono pagare gli studenti? Zero supporto per sta stronzata e fidatevi che nessuno della “comunità” la sostiene.

> > Bravi! …da uno studente a cui avete prelevato i dati… Bravi! Date una sveglia a chi non si può permettere più di dormire!

Sono tanti gli aspetti della nostra vita che hanno luogo online e questo trend continuerà, forse accellerato dalle necessità di distanziamento sociale create dalla pandemia. Questo comporta nuove opportinità e i rischi. Opportunità di nuove interazioni, connessioni e transazioni (anche economiche). E rischi dovuti alla fragilità dei sistemi informatici ed alle difficoltà legate alla sorveglianza della rete. 

È in questo contesto che operano gli **hackers**, una categoria molto difficile da definire in maniera univoca. Generalmente, quando si parla di hackers ci si riferisce ad individui dotati di competenze informatiche che li rendono capaci di manipolare e alterare [i sistemi programmabili](https://it.wikipedia.org/wiki/Hacker). Le loro motivazioni sono tante. Alcuni lo fanno per rendiconto personale, per gusto della sfida e divertimento. Altri, come il collettivo Anonimous Italia, sono più chiaramente definibili come attivisti che utilizzano le loro competenze tecniche per difendere ciò in cui credono, o per punire coloro che deviano da norme ritenute importanti. E non sempre è facile tracciare una linea netta tra questi due poli, anche perché molte di queste azioni avvengono nell'anonimato di internet.

Gli hackers, quindi, e le loro azioni sono inerentemente ambigue. Cosa ne pensano le persone? Sono disposte a legittimare gli attacchi hackers? In una ricerca pubblicata di recente, i miei collaboratori abbiamo analizzato la questione empiricamente. Il testo completo dello studio, intitolato *‘If They Don’t Listen to Us, they Deserve It’: The Effect of External Efficacy and Anger on the Perceived Legitimacy of Hacking* (in inglese) è disponibile [qui](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf). In questo post ne illustro brevemente i risultati principali.[^1]

>You can download the full text of the article in English [here](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf).* 

### Il banditismo sociale: protesta tramite altri mezzi

Messi di fronte un'ingiustizia, le persone possono esprimere il loro dissenso in vari modi. Ad esempio, possono scendere in piazza, votare, o firmare petizioni. Queste attività hanno, tuttavia, un **costo**. Impegnarsi in prima persona richiede tempo, risorse materiali e culturali. Le persone, quindi, tendono a prendere parte a queste attività in misura maggiore quando pensano di essere ascoltate dalle istituzioni, e avere quindi la possibilità di generare cambiamento tramite le loro azioni. Questo concetto è conosciuto in psicologia come 'senso di efficacia politica'.

Come succede, invece, quando le persone ritengono di avere bassa efficacia, di non avere voce?

La risposta a questa domanda è complessa e varie analisi hanno preso in considerazione la radicalizzazione o la passività. Le persone possono cominciare a vedere nella violeza l'unico modo per cambiare la società. Oppure possono decidere che non c'è nulla da fare. Con il mio gruppo di ricerca, ci siamo occupati di analizzare un ulteriore metodo per esprimere dissenso. Anche quando appaiono passive, le persone possono esperimere la loro rabbia contro lo status quo legittimando attori sociali le cui azioni (semi-legali o illegali) disturbano e "puniscono" il sistema. 

Abbiamo definito questo fenomeno **"banditismo sociale"**, perché le persone si comportano in una maniera che richiama alla memoria il rapporto fra comunità e banditi descritti dal sociologo Hobsbawm. Nelle società tradizionali, i banditi, come la figura mitica di Robin Hood o - molto più recentemente in Italia - quella di [Giuliano](https://it.wikipedia.org/wiki/Salvatore_Giuliano), erano individui che agivano illegalmente ma potevano contare sull'ammirazione e sostegno della comunità. Secondo Hobsbawm questo sostegno era in larga parte dovuta alla capacità di questi banditi di rappresentare pulsioni di cambiamento che animavano comunità prive di voce politica.  

In altre parole, il sostegno e ammirazione verso i banditi erano un modo per esperimere dissenso e volontà di cambiamento in maniera *vicaria*, in un contesto in cui le persone avevano ben poca ascolto istituzionale e scarse opportunità di generare cambiamento collettivo.

Gli hackers, in molti aspetti, sembrano 

### Lo studio empirico

In questo studio abbiamo utilizzato due esperimenti per comprendere il rapporto causa-effetto fra le la bassa efficacia politica e il supporto verso una forma moderna di banditismo rappresentata dagli hackers. 





[^1]: Questo è il primo articolo della tesi della mia dottoranda, [Maria Heering](https://www.kent.ac.uk/psychology/people/328/www.kent.ac.uk/psychology/people/328/heering-maria). Gli altri autori sono [Dominic Abrams](https://www.kent.ac.uk/psychology/people/212/www.kent.ac.uk/psychology/people/212/abrams-dominic) e Emily Goldsack (che completò la sua tesi triannale sull'argomento).

***
- Img: Photo by [Tarik Haiga](https://unsplash.com/@tar1k) on [Unsplash](https://unsplash.com)
- Grafici prodotti usando R and ggplot2
