---
layout: post
comments: true
hero_height: is-small
title:  "Protesta tramite altri mezzi: la 
ittimazione dei banditi"
date:   2020-06-12
categories: social banditry
description: "L'effetto dell'efficacia politica e rabbia sul supporto per i banditi sociali"
image: 'https://gatravaglino.github.io/img/banditry/anon.jpg'
published: false
canonical_url: https://gatravaglino.github.io/banditry/2020-06-12-protest-bandits.markdown.html
---

Nel Dicembre 2019, il collettivo di hackers *Anonymous Italia* colpisce le piattorme informatiche di alcuni atenei Italiani. Durante l'attacco dei dati personali vengono raccolti e successivamente pubblicati in rete. Questi dati includono ID, emails, passaporti, passwords e qualifiche di docenti e studenti. Quando rivendica l'atto, il collettivo spiega che l'atto è una denuncia contro la scarsa sicurezza delle piattaforme che custodiscono i dati, un atto di protesta che riguarda gli enormi tagli subiti dal sistema educativo italiano. In fondo, spiega il collettivo, la scarsa sicurezza delle piattaforme significava che questi dati erano in qualche misura già pubblici. Adesso ve ne è almeno consapevolezza.

Come reagireste in risposta ad una situazione del genere? Sosterreste un'azione come questa? Ecco due risposte tratte dai commenti al loro [blog](https://anonitaly.blackblogs.org/2019/12/22/cervelli-in-fuga/), ad esemplificare il raggio di possibili reazioni. 

Un utente scrive:

> > Condividere le password degli studenti vuol dire danneggiarli, non aiutarli. Che cazzo di colpa ha un dottorando se le università non riescono a difendersi da attacchi così ridicoli? Perché devono pagare gli studenti? Zero supporto per sta stronzata e fidatevi che nessuno della “comunità” la sostiene.

Mentre un altro utente scrive:

> > Bravi! …da uno studente a cui avete prelevato i dati… Bravi! Date una sveglia a chi non si può permettere più di dormire!

Questo tipo di atti è inerentemente ambiguo, ed è difficile giudicarne motivazioni ed effetti. In questo studio noi analizziamo la questione di come le persone giudicano atti come questo, e le cause psicologiche di questi giudizi.

### Gli hackers

In epoca attuale, sono tanti gli aspetti della nostra vita che hanno luogo online e questo trend continuerà, forse accellerato dalle necessità di distanziamento sociale create dalla pandemia. Questo trend genera nuove opportunità e nuovi rischi. Opportunità di nuove interazioni, connessioni e transazioni (anche economiche). E rischi dovuti alla fragilità dei sistemi informatici ed alle difficoltà legate alla sorveglianza della rete. 

È in questo contesto che operano gli **hackers**, una categoria molto difficile da definire in maniera univoca. Generalmente, quando si parla di hackers ci si riferisce ad individui dotati di ampie competenze tecnico-informatiche, e capaci di manipolare [i sistemi programmabili](https://it.wikipedia.org/wiki/Hacker). Le motivazioni per cui gli hackers agiscono possono essere molto diverse. Alcuni lo fanno per rendiconto personale, per gusto della sfida e divertimento. Altri sono veri e propri attivisti che utilizzano le loro competenze per difendere ciò in cui credono, o per punire coloro che deviano da norme ritenute importanti. E non sempre è facile - nell'anonimato di Internet e data la fluidità di questi gruppi - tracciare una linea netta tra questi due poli.

In una ricerca pubblicata di recente, i miei collaboratori ed io abbiamo analizzato in maniera empirica la questione di come le persone giudicano attacchi hackers contro sistemi informatici. Il testo completo dello studio, intitolato *‘If They Don’t Listen to Us, they Deserve It’: The Effect of External Efficacy and Anger on the Perceived Legitimacy of Hacking* (in inglese) è disponibile [qui](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf). In questo post ne illustro brevemente i risultati principali.[^1] La nostra tesi è che il sostegno per le azioni degli hackers è una forma di protesta vicaria utilizzata da chi ritiene di non avere altri mezzi per farsi ascoltare.

> You can download the full text of the article in English [here](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf).* 

### Il banditismo sociale: protesta tramite altri mezzi

Di fronte all'ingiustizia, le persone possono esprimere il loro dissenso in vari modi. Possono, ad esempio, marciare in piazza, votare, o firmare petizioni. Queste attività hanno, tuttavia, un **costo**. Impegnarsi in prima persona richiede tempo, ed il possesso di risorse materiali e culturali. Le persone, quindi, tendono a prendere parte a queste attività in misura maggiore quando pensano di essere ascoltate dalle istituzioni, e di avere quindi la possibilità di generare cambiamento tramite le loro azioni. Questo concetto è conosciuto in psicologia sociale come '*senso di efficacia politica*'. L'efficacia political è un importante predittore dell'impegno politico.

Come succede, invece, quando le persone ritengono di avere bassa efficacia, di non avere voce?

La risposta a questa domanda è complessa e le varie analisi del fenomeno hanno preso in considerazione, in linea con il variare di altri fattori cognitivi ed emotivi, la *radicalizzazione* o la *passività*. Le persone possono cominciare a vedere nella violeza l'unico modo per cambiare la società ed ottenere ciò che vogliono. Oppure possono decidere che non c'è nulla da fare, ed accettare - in alcuni casi anche giustificare - lo status quo. 

Con il mio gruppo di ricerca, ci siamo occupati di analizzare un ulteriore metodo che le persone utilizzano per esprimere dissenso quando l'efficacia political è bassa. Il nostro argomento è che le persone possono esperimere la loro rabbia contro lo status quo tramite la legittimazione di attori sociali le cui azioni (semi-legali o illegali) "disturbano" e "puniscono" il sistema. 

Abbiamo definito questo fenomeno **"banditismo sociale"**, perché esso richiama alla memoria il rapporto fra comunità e banditi descritti dal sociologo Hobsbawm. Nelle società tradizionali, i banditi, si pensi alla figura mitica di Robin Hood o - molto più recentemente in Italia - a quella di [Giuliano](https://it.wikipedia.org/wiki/Salvatore_Giuliano), erano individui che agivano illegalmente ma che potevano contare sull'ammirazione e sostegno della comunità. Secondo Hobsbawm questo sostegno era in larga parte dovuto alla capacità dei banditi di rappresentare pulsioni di cambiamento che animavano una comunità di persone altrimenti prive di voce e opportunità di azione collettiva.  

In altre parole, il sostegno e l'ammirazione verso i banditi erano un modo per esperimere dissenso. Tale ammirazione rappresentava - in maniera *vicaria* - un desiderio per relazioni più eque, in un contesto in cui le persone avevano ben poca ascolto istituzionale e scarse opportunità di generare cambiamento collettivo.

Gli hackers, in molti aspetti, hanno caratteristiche simili a quelle dei banditi descritti da Hobsbawm ed altri. Come i banditi, le loro azioni - si diceva prima - sono inerentemente ambigue: lo fanno per il loro rendiconto o per noi? Inoltre, come i banditi operano in territori difficili da controllare (internet) per l'autorità. E come i banditi hanno accesso a risorse e competenze che non tutti nella popolazione generale hanno.

### Lo studio empirico

In questo studio, con due esperimenti che hanno coinvolto circa 480 partecipanti, abbiamo analizzato la relazione fra efficacia politica (avere voce) e la legittimazione degli hackers. Gli esperimenti sono molto simili, e replicano lo stesso fenomeno in due contesti diversi (università e una piattaforma online). Qui ne descrivo solo uno, ma i risultati sono praticamente equivalenti. 

Ai participanti viene descritta una situazione di ingiustizia. Ad esempio, agli studenti che hanno partecipato al primo studio viene descritta una situazione in cui ricevono un voto iniquo ad un esame, e portano le loro rimostranze ad un ufficio amministrativo dell'università.

Il resto della descrizione cambia a seconda della condizione sperimentale a cui sono assegnati. Ad un gruppo di studenti viene detto che l'ufficio ascolta le loro rimostranze e che indagherà sull'accaduto. Ad un altro gruppo viene invece detto che l'ufficio ascolta le loro rimostranze ma dice di non poter fare nulla. L'assegnamento dei parteicipanti alle condizioni è random.

Ad entrambi i gruppi viene chiesto in che misura si sentono arrabbiati all'episodio. Agli studenti di entrambi i gruppi viene, infine, detto che dopo alcuni giorni dall'episodio vi è un attacco hacker ai danni dei sistemi informatici universitari e viene misura la legittimazione di questo attacco. 

L'esperimento, quindi, altera sistematicamente i sentimenti di efficacia politica. Ecco i risultati per la rabbia:

<p align="center">
  <img src="/img/banditry/anger.png" width="500" />
</p>

E quelli per la legittimazione dell'attacco hacker:

<p align="center">
  <img src="/img/banditry/legitimacy.png" width="500" />
</p>


Le persone che sentono bassi livelli di efficacia politica provano più rabbia rispetto l'ingiustiza subita e legittimano l'attacco hacker in misura maggiore. Ulteriori analisi mostrano che l'effetto della bassa effica viene sulla maggiore legittimizzazione degli hackers viene trasmesso proprio da maggiori livelli di rabbia contro il sistema ingiusto. 

<p align="center">
  <img src="/img/banditry/path.png" width="500" />
</p>


### Conclusioni





[^1]: Questo è il primo articolo della tesi della mia dottoranda, [Maria Heering](https://www.kent.ac.uk/psychology/people/328/www.kent.ac.uk/psychology/people/328/heering-maria). Gli altri autori sono [Dominic Abrams](https://www.kent.ac.uk/psychology/people/212/www.kent.ac.uk/psychology/people/212/abrams-dominic) e Emily Goldsack (che completò la sua tesi triannale sull'argomento).

***
- Img: Photo by [Tarik Haiga](https://unsplash.com/@tar1k) on [Unsplash](https://unsplash.com)
- Grafici prodotti usando R and ggplot2
