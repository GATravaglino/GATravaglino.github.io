---
layout: post
comments: true
hero_height: is-small
title:  "Protesta tramite altri mezzi: la 
ittimazione dei banditi"
date:   2020-06-12
categories: social banditry
description: "L'effetto dell'efficacia politica e rabbia sul supporto per i banditi sociali"
image: 'https://gatravaglino.github.io/img/banditry/anon.jpg'
published: false
canonical_url: https://gatravaglino.github.io/banditry/2020-06-12-protest-bandits.markdown.html
---
[Maria Heering](https://www.kent.ac.uk/psychology/people/328/www.kent.ac.uk/psychology/people/328/heering-maria), [Dominic Abrams](https://www.kent.ac.uk/psychology/people/212/www.kent.ac.uk/psychology/people/212/abrams-dominic) ed io abbiamo recentemente pubblicato un nuovo studio sulla rivista 'Group Processes & Intergroup Relations', intitolato *‘If They Don’t Listen to Us, they Deserve It’: The Effect of External Efficacy and Anger on the Perceived Legitimacy of Hacking*. Il testo completo dello studio (in inglese) è disponibile [qui](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf). Lo studio descrive i risultati di due esperimenti che indagano le cause *psicologiche* della legittimizzazione delle azioni degli **hackers**. 

*You can download the full text of the article in English [here](https://kar.kent.ac.uk/81609/3/If%20they%20don%27t%20listen%20to%20us%20they%20deserve%20it.pdf).* 

Questo è un articolo per me particolarmente importante. È il primo pubblicato con la mia dottoranda. Ed è il primo a fornire delle evidenze sperimentali per una nuova teoria che ho introdotto nel 2017, chiamata ['Social bandity framework'](https://journals.sagepub.com/doi/full/10.1177/1368430217722037) (*teoria del banditismo sociale*). 

In questo post spiego brevemente le basi della teoria e i risultati dello studio.

### Il dissenso politico

Per esperimere il proprio dissenso contro una situazione percepita come ingiusta, le persone possono utilizzare vari metodi, tra cui scendere in piazza, votare, o firmare petizioni. Queste attività hanno, tuttavia, un **costo**, in termini di tempo utilizzato, o risorse culturali e materiali. Le persone, quindi, tendono a prendere parte a queste attività quando ritengono di essere ascoltate dal sistema e di riuscire a generare cambiamento.

Cosa succede, invece, quando le persone ritengono di non aver alcun modo per esprimere le proprie istanze politiche? Come agiscono coloro che ritengono di rimanere inascoltati dalle istituzioni? 

Esistono varie risposte a questa domanda. Una delle conseguenze alla mancanza di canali efficaci per esprimere il proprio dissenso è la *radicalizzazione*. Quando gli individui ritengono di non aver alcun modo per cambiare le cose, essi possono arrivare a vedere nella violenza l'unica strada rimasta. Al polo opposto, c'è la *passività*. Gli individui possono concludere che è inutile provare a cambiare le cose, e abbandonare la strada dell'impegno politico. 

### Il banditismo sociale: protesta tramite altri mezzi

Con il mio gruppo di ricerca, abbiamo chiamato l'attenzione sull'esistenza di un ulteriore metodo per esprimere dissenso. Le persone possono legitimmare attori sociali che con le loro azioni (semi-legali o illegali) disturbano l'andamento del sistema. Abbiamo definito questo fenomeno **"banditismo sociale"**, perché le persone legittimano e sostengono attori in una maniera che richiama alla memoria il rapporto fra comunità e banditi descritti dal sociologo Hobsbawm. I banditi, come  la figura mitica di Robin Hood o - in Italia - quella di [Giuliano](https://it.wikipedia.org/wiki/Salvatore_Giuliano), erano gruppi di individui che pur agendo nell'illegalità ricevevano l'ammirazione della comunità. Tale ammirazione era dovuta alla loro capacità di rappresentare pulsioni di cambiamento e vendetta contro l'ingiustizia di comunità povere e senza voce, che non avevano altro modo per cambiaare la propria situazione.

Il sostegno per questi *banditi* diviene, quindi, un modo per esprimere il dissenso contro il sistema in maniera *vicaria*, segna impegnarsi direttamente in azione politica. 

### Hackers come banditi moderni

Per comprendere le basi psicologiche della legittimizzazione dei banditi, abbiamo utilizzato le azioni degli hackers. Gli hackers hanno molte delle qualità che caratterizzavano i banditi delle società tradizioni studiati da Hobsbawm e altri. Essi possiedono accesso a risorse e competenze tecniche che non sono disponibili nella popolazione. Hanno 



***
- Img: Photo by [Tarik Haiga](https://unsplash.com/@tar1k) on [Unsplash](https://unsplash.com)
- Grafici prodotti usando R and ggplot2
